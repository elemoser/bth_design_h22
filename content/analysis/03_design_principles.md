Utvärdera designprinciper som webbplatser använder sig av
=======================

I den här undersökningen, analyserar jag tre personsidor utifrån flera designprinciper.
Eftersom jag skriver denna rapport inom ramen för programmet för webbprogrammering, vill jag utvärdera webbplatser från antingen en webbdesigner, en webbutvecklare eller en front-end utvecklare.
Utöver att undersöka tre personliga webbplatser, analyserar och utvärderar jag också just den här webbplatsen som jag skapade som en del av kursen [Teknisk webbdesign och användbarhet](%base_url%/about).

I nästa avsnittet framlägger jag de tre personsidorna som jag valde ut för denna uppgift.
I de följande avsnitten diskuterar jag metoden och resultaten av min undersökning.
Slutligen föreslår jag en analys av resultaten och diskuterar vilka designprinciper används på webbplatserna.
Jag hoppas kunna upptäcka några delade designegenskaper på dessa webbplatser som jag kan hämta inspiration från för min egen webbplats.
Jag hoppas också få en förståelse för vad som utgör en bra personlig webbplats för en webbutvecklare.

Urval
-----------------------

Med tanke på mina mål, valde jag tre personliga webbplatser från tre personer för den här undersökningen som beskriver sig själva som webbutvecklare eller front-end utvecklare.

1) [jasongraphix.com](http://jasongraphix.com/) skapad av Jason Beaird
1) [caferati.me](https://caferati.me/) skapad av Rafael Cafetari
1) [denisechandler.com](https://denisechandler.com/) skapad av Denise Chandler

(1) Jason Beaird är en av författarna till boken "The Principles of Beautiful Web Design".[^1] Jag tycker därför att hans personliga hemsida borde vara intressant att undersöka.

(2) Rafael Cafetari beskriver sig själv som "[...] award-winning full-stack web developer and UI/UX javascript specialist". Han verkar vara en skicklig webbutvecklare. Jag förväntar mig därför att hitta flera exempel av bra design på sin hemsida.

(3) Denise Chandler är en freelance designer och front-end utvecklare. Eftersom hon arbetar självständigt förväntar jag mig att hon använder sina kunskaper om designprinciper på sin webbplats för att visa värdet av att anställa henne.

Observera att jag går djupare in i min egen portfolio, d.v.s. den här webbplatsen, i resultat avsnittet.

Metod
-----------------------

I den här undersökningen, analyserar jag tre personsidor samt min egen portfolio med tanke på flera designprinciper.
Alla principer som nämns i denna rapport markeras i **fet stil** och beskrivs i artikeln "Design elements and principles" på [canvas.com](https://www.canva.com/learn/design-elements-principles/).[^2]


Resultat
-----------------------

In det här avsnittet dokumentera jag resultaten från min undersökning.

## Jason Beairds webbplats

Jason Beairds webbplats nås under [jasongraphix.com](http://jasongraphix.com/).
När man besöker webbplatsen hamnar man på följande hemsidan.

![Jason Beaird Portfolio Landing Page](%base_url%/image/beaird.png?save-as=jpg){.img-website}

På målsidan längst upp ser vi sidans titel "jasongraphix". Under rubriken finns ett navigeringsfält med tre alternativ, d.v.s. *Home*, *Journal* och *Contact*. I det övre högra hörnet finns en hamburgermeny.
Under den finns en bild på Jason Beaird och hans familj som fyller ut större delen av skärmen. Bilden visas dock inte helt på skärmen utan man måste scrolla ner för att se hela bilden.

### Syfte

Jason Beairds webbplatsen består av tre delar: en hemsida, en journalföringssida och en kontaktsida.
På hemsidan presenterar han sig själv i en kort text och listar sina publikationer och talhändelser.
Han listar också de senaste journalanteckningarna, vilka kan läsas på *Journal* sidan.
På denna sida, publicerar han artiklar om olika projekt som sträcker sig från husrenovering till löpning till att bygga videospel.
På kontaktsidan, finns ett kontaktformulär man kan skicka in.
Webbplatsen verkar vara mest en plattform för att publicera erfarenheter och lärdomar samt ett sätt att kontakta Jason Beaird.

### Design

Jason Beaird använder en ganska minimalistisk design för sin personlig webbplats.
Förutom svart, innehåller färgpaletten nyanser av vitt och grått.
Blå används som accentfärg.
Både **komposition** och **typografi** hålls enkla.
Det finns mycket tomt **utrymme** runt innehållet på sidan.

Han använder sig av subtila **rader** för att dela in webbsidorna i sidhuvud och sidfot.
Webbplatsen visar generellt **symmetri** och **balans** i arrangemanget av dess element.
Det enda sättet som symmetrin bryts är när man klickar på hamburgermenyn, i vilket fall visas en stapel till höger som skjuter de andra elementen på webbplatsen till vänster.
Detta skapar **rörelse**.

Han använder sig av principerna om **djup** och **inramning** för att beskära och visa bilder på ett intressant sätt.

Han använder principen om **upprepning** på hela sin webbplats, vilket ger en känsla av konsekvens. På hela webbplatsen använder han samma typsnitt, teckenstorlekar och marginaler. Detta kan bäst upplevas när man bläddrar igenom journalanteckningarna, som är formaterade till samma layout.


## Rafael Cafetaris webbplats

Rafael Cafetaris webbplats nås under [caferati.me](https://caferati.me/).
När man besöker webbplatsen hamnar man på följande hemsidan.

![Rafael Cafetari Portfolio Landing Page](%base_url%/image/caferati.gif){.img-website}

Det första elementet som man ser på denna sida är den korta inledande texten som Rafael Cafetari lade till i mitten av sidan. Det återuppfostrar omedelbart ens uppmärksamhet, eftersom det dyker upp rad för rad.
I det övre högra hörnet finns en hambugermeny som låter oss navigera mellan fyra sidor: *about*, *portfolio*, *labs* och *contact*.
Till höger i mitten av skärmen finns också en pil som låter oss navigera genom sidorna.
Till vänster kan man komma åt länkarna till sociala medier.
Under den inledande texten finns en knapp för att "förstöra webbplatsen".
När man klickar på den laddas ett slags spelläge, där man kan skjuta på texten
i mitten. När tiden har löpt ut visas en poängtavla och man har möjlighet att spela igen.

### Syfte

Rafael Cafetaris webbplats består av fyra delar: en hemsida, en portföljsida, där han visar projekt han har arbetat med, en labbsida, där han länkar till projekt han arbetat med på fritiden, och en kontaktsida med ett formulär för att kontakta honom.
Rafael Cafetaris webbplats är en plats där han visar upp sina kunskaper och erfarenheter.
Det verkar vara ett medium för hans karriär.
Han använder till och med cookies på webbplatsen.

### Design

Rafael Cafetari använder en enkel men också lekfull design för sin webbplats.
Färgpaletten består till största delen av gråtoner.
En handfull starka färger som rött och blått används endast som accentfärg på ett fåtal element.
Valet av sans serif-typsnitt samt enkla layouter ger webbplatsen ett professionellt men lite tråkigt utseende.
Som kontrast använder Rafael animationer och rörliga element för att ge liv åt sin webbplats och fånga besökarnas uppmärksamhet.
Principen om **rörelse** används för att ge **riktning** och **djup** till webbsidorna.
Det finns några element som också är asymmetriskt placerade (t.ex. länken till GitHub). Denna **slumpmässighet** bidrar till både rörelsekänslan och lekfullheten.
Han använder sig av **färg** och **hierarki** i sammansättningen av sidorna för att signalera viktiga element.
Han ser till att ha lite **negativt utrymme** runt elementen i mitten av skärmen.
Bilderna är subtilt inramade och får en skugga för att skapa ännu mer djup samt **textur**.
Kontrasten mellan förbehållsamma typsnitt samt färger och rörelse samt slumpmässighet skapar en sorts balans.

## Denise Chandlers webbplats

Denise Chandlers webbplats nås under https://denisechandler.com/.
När man besöker webbplatsen hamnar man på följande hemsida.

![Denise Chandler Portfolio Landing Page](%base_url%/image/denise-chandler.gif){.img-website}

På den här sidan valde Denise Chandler att visa sina färdigheter i design och animation.
De första elementen som man ser är när man landar på hemsidan är en vacker animation av en klocka, en dator, på och runt vilken man kan hitta en sökfält, ett foto- och textprogram, en videospelare och ett tangentbord. Hela denna design är omgiven av minimalistiska träd. Endast ett fåtal element, som klockan och träden, är animerade och visar subtila rörelser. Stilen på designen är söt och liknar stilen i 3D-animerade serier.

I det övre högra hörnet kan du hitta en hamburgermeny, som låter oss navigera genom de olika delarna av sidan när man klickar på den. Sidorna är: *Home*, *Portfolio*, *Shop* och *Contact*.

### Syfte

Denise Chandler webbplats består av fyra delar, som verkar alla vara på en enda sida.
Delarna, i ordning från topp till botten, är en målsida, där besökaren hamnar först, en introduktionsdel, där hon introducerar sig i ett kort text, en portfölj del, där hon visar de projekten hon har arbetat med, en butik del, där hon säljer typsnitt hon skapade. I botten av sidan finns ett inmatningsfält för att kontakta henne via e-post.
Det går också att hoppa igenom delarna med hjälp av länkarna som finns i hamburgermenyn längst upp.
Målet med denna webbplats är att marknadsföra hennes arbete och expertis.
Dessutom använder hon det för att sälja sina designs direkt till sina kunder.

### Design

Denise Chandler valde tilltalande pastellfärger som färgschema för sin webbplats och parade ihop dem med vackra och lekfulla designelement.
Stilen på animationerna liknar den för 3D-datoranimerade serier och påminner också något om *neumorfism*[^3], eftersom element verkar sticka ut från skärmen. Dessutom använder Denise Chandler tekniker av ljus och skuggor för att skapa en känsla av **djup** och **textur**.

Även om man använder ganska utarbetade designelement, skapar **upprepningen** av typsnitt och färger konsistens och lugn.
Hon skapar **rörelse** inte bara med små animationer utan också med hjälp av mjuka och ofta kurviga linjer mellan de olika sektionerna.
Valet av olika **skalor** för element samt den asymmetriska men balanserade **kompositionen** med tillräckligt **negativt utrymme** framhäver de viktiga elementen och guidar besökaren genom webbplatsen.
Designprinciperna som används syns på hela sidan.
Det är en ganska lekfull webbplats som visar kreativitet och designförmåga.

## Min portfolio (a.k.a den här webbplatsen)

Som nämnts i inledningen skapades denna webbplats inom ramen för kursen [Teknisk webbdesign och användbarhet](%base_url%/about).
För närvarande är webbplatsen publicerad på studentservern på Blekinge Tekniska Högskolan och nås med följande url [www.student.bth.se/~elmo22/dbwebb-kurser/design/me/portfolio/](%base_url%).
När man besöker webbplatsen hamnar man på följande hemsidan.

![elmo Portfolio Landing Page](%base_url%/image/elmo-portfolio.png?save-as=jpg){.img-website}

Överst på sidan kan man se ett navigeringsfält.
Under det finns rubriken som innehåller logotypen, titeln och undertiteln.
Logotypen är en teckning av en rödbeta.
Titeln och undertiteln är "Design v3" och "Portfolio" respektive.
Under rubriken börjar hemsidan, som innehåller en text, där jag introducerar mig själv.

### Syfte

Syftet och den allmänna strukturen för denna webbplats skiljer sig från de personliga webbplatser som beskrivs och diskuteras ovan, eftersom dess huvudsakliga syfte är att vara en plats för att samla lärdomarna från kursen [Teknisk webbdesign och användbarhet](%base_url%/about).

### Design

Jag valde en minimalistisk design för denna webbplats för att ge den ett rent och professionellt utseende.
Det finns två olika färgscheman som används, ett för ett ljust och ett för ett mörkt tema.
Huvudaccentfärgerna är dock lika i båda temana, det vill säga rosa och gröna nyanser.
Färgerna som valts för webbplatsen hämtades från logo.
Genom att använda dessa färger i båda temana samt genom att **upprepa** layouter (t.ex. [Analysis](%base_url%/analysis) och [Teknologier](%base_url%/technology)) för vissa sidor hoppas jag skapa en viss enhet.

Jag använder **grids**, **skala** och **hierarki** för att skapa en intressant och balanserad sammansättning av sidorna.
Jag **ramar in** bilder, GIF och filmer för att skapa **djup**.
I avsnitt som [Docs](%base_url%/docs) och [Teknologier](%base_url%/technology) använder jag **ram** för att markera element med kodexempel.
I allmänhet försökte jag skapa en enkel men snygg webbplats.

Analys
-----------------------

I det här avsnittet, diskuterar jag resultaten jag fann.

## Använd teckensnitt och färger konsekvent

På alla tre webbplatser som valts ut för denna studie använder utvecklarna endast ett fåtal typsnitt och färger, men de använder dem konsekvent på alla webbsidor.
Alla tre utvecklarna håller dessutom val av typografi och färgpalett enkelt.
Upprepningen av en handfull typsnitt och färger på hela webbplatsen skapar ett enhetligt och rent utseende.
Jag känner att jag uppnår detta också på min portfölj.

## Ge det utrymme

Alla tre webbplatser som valts ut för denna studie innehåller mycket tomt utrymme runt huvudinnehållet på sidan.
Webbplatser som saknar negativt utrymme verkar ofta röriga och kaotiska.
Å andra sidan verkar webbplatser där negativt utrymme används klokt "renare" och lugnare.
Jag tycker att jag skulle kunna förbättra min webbplats i detta avseende och lägga till mer utrymme på vänster och höger sida av sidorna. Detta är något jag kommer att förbättra innan jag lämnar in.

## Få rörelse och djup till webbplatsen

På alla tre webbplatser som valts ut för denna studie ge utvecklarna liv till sin webbplats med rörelse och djup.
Jason Beaird gör detta med en meny som glider in på vänster sidan och bilder som placeras på hälften bakom text.
Rafael Cafetari gör det med javascript och skuggor. Denise Chandler använder animationer och mjuka, kurviga linjer mellan olika sektioner.
Rörliga element ger en intressant och modern webbplats.
Rörelse är också ett bra verktyg för att fånga användarnas uppmärksamhet.
Det är dock viktigt att inte lägga till för mycket rörliga element på en sida och överväldiga användaren.
För mycket rörelse kan vara tröttsamt för ögat.

För närvarande innehåller min portfölj inte mycket rörelse.
Det finns en hamburgermeny som glider in och ut på mindre skärmar.
Jag tror att det är allt som finns.
För att lägga till lite mer djup på vissa sidor kommer jag att lägga till skuggor på box-element (se t.ex. [Teknologier](%base_url%/technology) på ljus temat).
Jag hinner inte att lägga till trevliga animationer på min webbplats just nu.
Jag ska dock försöka lägga till lite rörelse i navigeringsfältet.

## Kritik

Medan Jason Beaird, Rafael Cafetari och Denise Chandler använder många av design principerna sakkunnigt, tycker jag att de alla kan förbättra deras webbplatser när det gäller kontrast.
Jag tycker att alla använder ganska olämpliga typsnittsfärger för de valda bakgrundsfärgerna, vilket gör det svårare att läsa texterna än det borde vara.
Jason Beaird använder till exempel en ljusgrå typsnittsfärg på en vit bakgrund.
Rafael Cafetari använder en ljusare grå typsnittsfärg på en mörkare grå bakgrund för löpande texter.
Denise Chandler använder en vit typsnittsfärg på en ljuslila bakgrund (se exempel nedan).

![Example of bad font and background color contrast](%base_url%/image/font-example.png?save-as=jpg){.img-website}


Jag har varit väldigt uppmärksam på färgkontrasten när jag valde färgpaletter för det ljusa och mörka temat. När jag utförde Lighthouse Accessibility testet på det mörka temat, märkte jag att mina valda typsnittsfärger inte klarade alla kriterier.
Med hjälp av en [Color Contrast Analyzer](https://dequeuniversity.com/rules/axe/4.4/color-contrast?utm_source=lighthouse&utm_medium=devtools), gjorde jag några ändringar i färgpaletten för det mörka temat för att förbättra tillgängligheten för min webbplats.
Jag tycker fortfarande att det vita som valts för den löpande texten är lite för hårt på den mörka bakgrunden och kanske ändrar det i framtiden.

Övrigt
-----------------------

Denna rapport skrevs inom kmom06 av kursen *Teknisk webbdesign och användbarhet*.

Författare: Elena Moser (elmo22)

Referenser
-----------------------
[^1]: https://dbwebb.se/kunskap/boken-the-principles-of-beautiful-web-design
[^2]: last visited 2022-12-13
[^3]: https://www.toptal.com/designers/ui/neumorphic-ui-design, (last visited 2022-12-13)
